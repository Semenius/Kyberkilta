# Säännöt

## 1. Yhdistyksen nimi ja kotipaikka

Yhdistyksen nimi on Kyberkilta ry ja sen kotipaikka on Jyväskylä. Yhdistyksen kieli on suomi.

## 2. Tarkoitus ja toiminnan laatu

Yhdistyksen tarkoituksena on kehittää jäsentensä osaamista kyberturvallisuuden alalla sekä myötävaikuttaa jäsentensä työllistymismahdollisuuksiin. Tarkoituksensa toteuttamiseksi yhdistys ohjaa ja neuvoo jäseniään kybertuvallisuuteen liittyvissä asioissa järjestämällä kokouksia, neuvontatilaisuuksia, harjoituksia ja muita tilaisuuksia.

Toimintansa tukemiseksi yhdistys voi ottaa vastaan lahjoituksia ja testamentteja, omistaa toimintaansa varten tarpeellista kiinteää omaisuutta sekä asianomaisen luvan saatuaan arpajaisia ja rahankeräyksiä.

## 3. Jäsenyys

Yhdistykseen jäseneksi voi liittyä jokainen Jyväskylän ammattikorkeakoulun (JAMK) opiskelija, joka hyväksyy yhdistyksen tarkoituksen ja säännöt. Jäsenet hyväksyvät hakemuksesta yhdistyksen hallitus. Jäsenyys päättyy, kun jäsen on suorittanut tutkintonsa JAMKissa, opiskeluoikeuden päätyttyä tai jäsenen eroamisilmoituksella, joka jätetään kirjallisena hallitukselle tai ilmoitetaan yhdistyksen kokouksessa. Yhdistys voi myös erottaa jäsenen, joka jättää täyttämättä velvoitteensa, joihin on sitoutunut yhdistykseen liittymällä, joka menettelyllään yhdistyksessä tai sen ulkopuolella huomattavasti vahingoittaa yhdistystä tai joka ei täytä yhdistyslain tai yhdistyksen sääntöjen mukaisia jäsenyysehtoja.

## 4. Maksut

Jäsenellä on velvollisuus maksaa jäsenmaksu, jonka suuruudesta päättää hallitus.

## 5. Hallitus

Yhdistyksen asioita hoitaa hallitus, johon kuuluu vuosikokouksessa valitut puheenjohtaja ja 2-8 muuta varsinaista jäsentä sekä 0-2 varajäsentä. Hallituksen toimikausi on vuosikokousten välinen aika. Hallitus kokoontuu puheenjohtajan tai hänen estyneenä ollessaan varapuheenjohtajan kutsusta, kun he katsovat siihen olevan aihetta tai kun vähintään puolet hallituksen jäsenistä sitä vaatii. Hallitus on päätösvaltainen, kun vähintään puolet sen jäsenistä, puheenjohtaja tai varapuheenjohtaja mukaanluettuna on läsnä. Äänestykset ratkaistaan ehdottomalla ääntenenemmistöllä. Äänten mennessä tasan ratkaisee puheenjohtajan ääni, vaaleissa kuitenkin arpa.

## 6. Yhdistyksen nimen kirjoittaminen

Yhdistyksen nimen kirjoittaa hallituksen puheenjohtaja tai muu henkilö, jolle hallitus on nimenkirjoitusoikeuden myöntänyt.

## 7. Tilikausi

Yhdistyksen tilikausi on kalenterivuosi.

## 8. Yhdistyksen kokoukset

Yhdistyksen kokoukseen voidaan osallistua hallituksen tai yhdistyksen kokouksen niin päättäessä myös postitse taikka tietoliikenneyhteyden tai muun teknisen apuvälineen avulla kokouksen aikana tai ennen kokousta. Yhdistyksen vuosikokous pidetään vuosittain hallituksen määräämänä päivänä tammi-toukokuussa. Yhdistyksen kokouksissa on jokaisella jäsenellä yksi ääni. Yhdistyksen kokouksen päätökseksi tulee, ellei säännöissä ole toisin määrätty, se mielipide, jota on kannattanut yli puolet annetuista äänistä. Äänten mennessä tasan ratkaisee kokouksen puheenjohtajan ääni, vaaleissa kuitenkin arpa.

## 9. Yhdistyksen kokousten koollekutsuminen

Hallituksen on kutsuttava yhdistyksen kokoukset koolle vähintään seitsemän vuorokautta ennen kokousta jäsenille postitetuilla kirjeillä tai sähköpostitse.

## 10. Vuosikokous

Yhdistyksen vuosikokouksessa käsitellään seuraavat asiat:

###### 1. kokouksen avaus

###### 2. valitaan kokouksen puheenjohtaja, sihteeri, kaksi pöytäkirjantarkastajaa ja tarvittaessa kaksi ääntenlaskijaa

###### 3. todetaan kokouksen laillisuus ja päätösvaltaisuus

###### 4. hyväksytään kokouksen työjärjestys

###### 5. esitetään tilinpäätös, vuosikertomus ja toiminnantarkastajien lausunto

###### 6. päätetään tilinpäätöksen vahvistamisesta ja vastuuvapauden myöntämisestä hallitukselle ja muille vastuuvelvollisille

###### 7. vahvistetaan toimintasuunnitelma, tulo- ja menoarvio sekä liittymis- ja jäsenmaksun suuruus

###### 8. valitaan hallituksen puheenjohtaja ja muut jäsenet

###### 9. valitaan yksi tai kaksi toiminnantarkastajaa ja varatoiminnantarkastajaa

###### 10. käsitellään muut kokouskutsussa mainitut asiat.

Mikäli yhdistyksen jäsen haluaa saada jonkin asian yhdistyksen vuosikokouksen käsiteltäväksi, on hänen ilmoitettava siitä kirjallisesti hallitukselle niin hyvissä ajoin, että asia voidaan sisällyttää kokouskutsuun.

## 11. Sääntöjen muuttaminen ja yhdistyksen purkaminen

Päätös sääntöjen muuttamisesta ja yhdistyksen purkamisesta on tehtävä yhdistyksen kokouksessa vähintään kolmen neljäsosan (3/4) enemmistöllä annetuista äänistä. Kokouskutsussa on mainittava sääntöjen muuttamisesta tai yhdistyksen purkamisesta. Yhdistyksen purkautuessa käytetään yhdistyksen varat yhdistyksen tarkoituksen edistämiseen purkamisesta päättävän kokouksen määräämällä tavalla. Yhdistyksen tullessa lakkautetuksi käytetään sen varat samaan tarkoitukseen. 
